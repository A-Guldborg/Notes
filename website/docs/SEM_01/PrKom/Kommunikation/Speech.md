---
title: Tale
---

## Tale

Hvordan skaber man en hjemmeside til en gruppe mennesker, der tilbyder deres arbejdskraft frivilligt, således at hjemmesiden ikke skaber unødvendig frustration og som gør brugerrejsen så let som mulig?

Når man skal lave en hjemmeside til en målgruppe, der ikke er vokset op med IT, så er det vigtigt at sikre sig, at det er nemt og overskueligt at bruge siden.

Jeg vil derfor gerne præsentere gruppe 15s forslag til Madskolers nye instruktørside. En instruktørside, hvor flow, design og simpelhed går hånd i hånd med de frivillige instruktører, så vi på intet tidspunkt mister en instruktør i det administrative arbejde.

Det er ikke nemt at skabe et brugervenligt system. Der er mange forskellige brugere der har hver deres niveau af IT-kyndighed. Vores løsning tager derfor udgangspunkt i videnskaben – Videnskaben om brugervenlighed på hjemmesider. Dermed har vi skabt et system, der lever op til en høj brugervenlighed, uden at vi stiller os højere end brugeren. Uden at vores system ser ned på brugeren.

Lad os kigge på, hvordan vi har skabt vores system, punkt for punkt.

Siden er blevet simplere, da vi har skåret de overflødige kategorier og ikoner væk og kategoriseret dokumenterne i beskrivende emner og med tydelige og forskellige ikoner.

For at skabe et godt flow har vi analyseret det nuværende system med en journey map og ændret denne for at sikre, at brugeren aldrig er i tvivl om hvor i systemet de er.

Skulle man alligevel blive i tvivl har vi også inkorporeret en ”filsti”, der beskriver hvor brugeren er og med links, der fører et eller flere skridt tilbage på denne sti.

Det er altså også en del af designet, som desuden også opfylder det højeste niveau for Web Content Accessibility Guidelines udarbejdet af World Wide Web Consortium. Det har vi sikret ved brug af en lettere læselig fonttype samt en stærkere kontrast mellem elementerne på hjemmesiden og baggrunden.

Man kan selvfølgelig stille sig det spørgsmål, om siden så er blevet for ugenkendelig. Men det har vi sikret os, at den ikke er blevet, da vi bl.a. har skabt ikoner, der ligner de tidligere samt beholdt den grønne farve, der dog er i en mere kontrastfuld nuance.

Næste gang jeres bruger logger ind på siden vil de altså ikke blive skræmt af et nyt design men omfavnet af et kvalitetssikret, overskueligt design med fokus på en forbedret brugerrejse.

Vi håber, at i også finder det nye system mere overskueligt – pænere – og simpelt. Tak for jeres tid.

---

## Struktur

### Exordium

Vil i gerne gøre instruktørernes administrative arbejde nemmere?

### Narratio

Vi er gruppe 15, og vi er her for at præsentere jeres nye administrationssystem, der forbedrer instruktørernes brugeroplevelse.

### Agenda

Vi vil derfor vise, hvad vores løsning er, hvorfor den er bedre og til sidst forklare, hvad vi har valgt at nedprioritere.

Vores løsning, som i kan se på det lille handout, er en kombination af et nyt design og en ny brugerrejse.

Som i kan se på vores mock-up, er farven en nuance mørkere for at øge kontrasten og samtidig har vi ændret fonttypen.

Derudover har vi sat vores løsning op i en journey map, hvor i kan se, at der er en simpel vej fra forsiden til ethvert delelement. Derudover har vi sikret på mock-up’en, at man altid kan komme hurtigt og nemt tilbage til forsiden.

### Divisio (Hovedpunkter)

Vores løsning er en forbedring af det nuværende Madskoler.dk administrationssystem.

Det skyldes:

- Den har en forbedret journey map
- Den opfylder Web Content Accessibility Guidelines
- Den er designet efter principper der imødekommer ældre

### Confirmatio/probatio

Hvorfor er vores journey map forbedret?

Det er den, fordi vi har skabt den på baggrund af en heuristisk analyse. Her øger vi brugernes oplevelse af hjemmesiden ved at have fokus på alle dele af brugernes rejse på systemet.  

Derudover opfylder vores løsning WCAG’s højeste niveau tripple-A, da vi bl.a. har ændret fonttypen og farvekontrasten så hjemmesiden er mere behagelig at anvende. Vores løsning er altså mere inklusiv og nemmere at anvende for individer, der f.eks. har problemer med synet.

Til sidst imødekommer vores løsning også Madskolers eget ønske om at skaffe flere instruktører, da vores hjemmesides overskuelige design er med til at gøre førstegangsbrug af hjemmesiden nemmere.

Det er også særligt brugbart for den store andel af førstegangsinstruktører, som Madskolers interne undersøgelse har vist der er.

### Confutatio/refutatio (rebuttals, gendrivelser)

Selvfølgelig kan det være, at Madskoler ønsker en række yngre instruktører. I så fald er vores løsning ikke den bedste, da vores fokuserer på at imødekomme den nuværende målgruppe af ældre instruktører.

Man kan også risikere, at hjemmesiden vil føles for uvant for tidligere instruktører hos Madskoler. Det er blandt andet derfor, at vi har beholdt samme farve, dog i en anden nuance.

Conclusio/Peroratio (Opsummering og konklusion. Gentagelse af divisio)

Vi håber, at i finder jeres nye administrationssystem både mere overskueligt, --- pænere at kigge på --- og ikke mindst nemmere at anvende … for … jeres … instruktører.  

### Claptrap helst uden tak (tydeligere)

Kontrast / konkret mockup nævnes

Øv talen

Fokus på hænder

Indledning evt. billedligt (og rød tråd, claptrap)

Personlig ethosappel (hvorfor mig? Afsender?)
